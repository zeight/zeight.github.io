---
title: "Remote working: forse ci stiamo perdendo qualcosa"
date: "2022-04-26"
abstract: "La possibilità di lavorare full-remote è una delle conquiste positive degli ultimi due anni, ma forse stiamo lasciando qualcosa indietro"
---

Lo smart working o in particolare la modalità full-remote come esiste oggi in Italia, era una cosa impensabile fino a qualche anno fa.  
La possibilità di lavorare ogni giorno da casa propria ha aperto la strada a un nuovo modo di vivere il lavoro. Ha di fatto reso più efficaci i nostri compensi, ruiducendo i costi per il lavoratore e, in parte, per le aziende. Ha obbligato tutti a fare un salto tecnologico in avanti, ad abituarsi ad un modo di relazionarsi e di sincronizzarsi che prima era adottato solo da chi ha sempre cercato un approccio più moderno o sperimentale.

Oggi è sicuramente la normalità. Ho però l'impressione che ci stiamo dimenticando qualcosa.

Io non solo sono favorevole a questa nuova via, la ritengo ormai un aspetto imprescindibile della mia vita lavorativa.
Percepisco intorno a me ancora venti nostalgici della vita d'ufficio come era una volta e capisco benissimo le loro ragioni. Le condivido in parte.

Se non affrontata nel modo corretto, la conversione all full-remote rischia di lasciarci orfani di una comunità della quale facevamo parte fino a poco tempo fa e con la quale passavamo buona parte del nostro tempo. Le persone che ogni giorno incontriamo sul lavoro, sono più che di passaggio. Con loro costruiamo rapporti di diverso tipo e sulla base di questi rapporti ci misuriamo.

Se da un momento all'altro, questo modo di misurarsi viene meno, ci ritroviamo sperduti, senza riferimenti. Smettiamo di essere parte di questa comunità che ci collocava in un punto preciso di una rete sociale.

Personalmente, credo che per risolvere questo problema ci siano diverse strade possibili:

- sta a noi ricreare la rete sociale
- sta all'azienda mantenere, rinforzare e rigenerare la rete sociale
- la rete sociale va considerata persa
